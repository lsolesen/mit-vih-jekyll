<?xml version="1.0" encoding="utf-8"?><feed xmlns="http://www.w3.org/2005/Atom"><generator uri="https://jekyllrb.com/" version="4.3.2">Jekyll</generator><link href="https://mit.vih.dk/feed.xml" rel="self" type="application/atom+xml"/><link href="https://mit.vih.dk/" rel="alternate" type="text/html"/><updated>2023-10-24T06:40:53+00:00</updated><id>https://mit.vih.dk/feed.xml</id><title type="html">Mit VIH</title><subtitle>Mit VIH.</subtitle><author><name>Vejle Idrætshøjskole</name></author><entry><title type="html">Fælles Narrativ Tidslinje</title><link href="https://mit.vih.dk/faelles-narrativ-tidslinje/" rel="alternate" type="text/html" title="Fælles Narrativ Tidslinje"/><published>2023-10-23T00:00:00+00:00</published><updated>2023-10-23T00:00:00+00:00</updated><id>https://mit.vih.dk/faelles-narrativ-tidslinje</id><content type="html" xml:base="https://mit.vih.dk/faelles-narrativ-tidslinje/"><![CDATA[<p>Metoden Fælles Narrativ Tidslinje er oprindeligt udviklet af Denborough og tager afsæt i et omdrejningspunkt for narrativ terapi: Opdagelsen af unikke hændelser.</p>

<p>En lignende teknik er kendt fra en psykodynamisk tilgang til vejledning (se fx Stern 2004). Et særligt kendetegn ved narrativ terapi her er udsagnet om det fraværende men implicitte (Carey et al. 2009), hvor det handler om at få øje på ønsket om et andet liv eller en anden tilstand.</p>

<p>Når det gælder Fælles Narrativ Tidslinje går man fra det individuelle menneskes historie og ind i en fælles historie og en social kontekst. Dermed skaber man sammen en fælles tidslinje med individuelle fortællinger om samme biografiske tema. Målet er bagefter sammen at genforfatte historien.</p>

<p>I dette projekt bad jeg nogle højskoleelever om at tage udgangspunkt i en situation, hvor de havde haft en god skoleoplevelse, som var positivt afgørende for deres liv66. Eleverne fik hver udleveret et stykke papir, hvorpå de skulle skrive en titel for begivenheden, et tidspunkt (så konkret som muligt) og et sted. Til sidst skulle de tegne en metafor for begivenheden. Der blev etableret en fælles tidslinje på væggen, hvor eleverne satte papiret med deres egen fortælling ind, så den kronologisk passede med de andres fortællinger. Derefter fortalte eleverne deres fortælling for de andre i den rækkefølge, de fremkom på tidslinjen.</p>

<p>Næste led var at finde frem til de fælles temaer i fortællingerne og skabe et fælles dokument, som her blev en stor tegning, som alle medvirkede til. Sidste led var refleksion over, hvordan eleverne kunne bidrage positivt til andre menneskers liv med deres personlige fortælling og det fælles dokument. Som afslutning fik eleverne uddelt et personligt certifikat, som dels var et bevis på deres deltagelse i workshoppen men i lige så høj grad en anerkendelse af deres særlige bidrag til dagen.</p>

<p>Empirien bliver præsenteret grundigt i næste kapitel, men som eksempel på arbejdsprocessen ved Fælles Narrativ Tidslinje har jeg her indsat et uddrag af min egen personlige drejebog fra workshopperne på højskole A og B, hvor jeg anvendte metoden:</p>

<hr />

<p>Kollektiv Narrativ Tidslinje: Eleverne skal tage udgangspunkt i følgende situationsbeskrivelse:</p>

<p>Beskriv en situation, hvor du har haft en virkelig god oplevelse med en skole, en oplevelse som var afgørende for dit liv. Det kan være en lærer, der gjorde noget godt, en klassekammerat, en vejleder – eller noget helt andet. Prøv at tænke over og sætte ord på, hvad det var, der gjorde denne skoleoplevelse til noget særligt. Du kan vælge en begivenhed fra når som helst i dit skoleliv; fra børnehaveklassen til i dag på højskolen. Skriv følgende på et stykke papir [og jeg skriver det på tavlen]:</p>

<ol>
  <li>Titel på begivenheden</li>
  <li>Tidspunkt: årstal, tid på året, tid på dagen</li>
  <li>Sted</li>
  <li>Tegn en metafor for situationen</li>
</ol>

<p>Sæt dit papir op på tidslinjen, så den passer kronologisk med de andres begivenheder. I rækkefølge fortælles historierne kort (ca. 10 minutter). (Uddrag fra Helene Valgreens drejebog, d. 24/3 2009, højskole A)</p>

<h2 id="referencer">Referencer</h2>

<p>Valgreen, Helle. “Refleksion og fællesskab - kollektiv narrativ praksis i karrierevejledningen”. Aarhus Universitet, 2013. <a href="https://pure.au.dk/ws/files/65238743/PhD_afhandling_Helene_Valgreen_2013.pdf">https://pure.au.dk/ws/files/65238743/PhD_afhandling_Helene_Valgreen_2013.pdf</a>.</p>]]></content><author><name>Lars Olesen</name></author><summary type="html">Metoden Fælles Narrativ Tidslinje er oprindeligt udviklet af Denborough og tager afsæt i et omdrejningspunkt for narrativ terapi: Opdagelsen af unikke hændelser.</summary></entry><entry><title type="html">Livstræet - the tree of life</title><link href="https://mit.vih.dk/livstraeet-the-tree-of-life/" rel="alternate" type="text/html" title="Livstræet - the tree of life"/><published>2023-10-23T00:00:00+00:00</published><updated>2023-10-23T00:00:00+00:00</updated><id>https://mit.vih.dk/livstraeet-the-tree-of-life</id><content type="html" xml:base="https://mit.vih.dk/livstraeet-the-tree-of-life/"><![CDATA[<p>Oprindeligt er metoden udviklet af Ncazelo Ncube med henblik på afrikanske børn, som har mistet forældre og andre primære personer pga. HIV/AIDS og som følge deraf ofte lever under forhold præget af utryghed, vold og misbrug (Ncube 2006, 2007).</p>

<p>Ncube ønskede med metoden at hjælpe børnene med at blive mere bevidste om, hvem de var, hvilke styrker, de besad, og hvor de kunne finde tryghed.</p>

<p>Sammen med Denborough videreudviklede Ncube ’Livstræet’ til brug ved projekter med et bredere samfundsmæssigt sigte, hvor det også gjaldt om at skabe righoldige, sociale fortællinger (Denborough 2008). Som i den oprindelige metode er målgruppen børn, som har traumatiserende oplevelser med sig, og formålet er at reducere den skadelige effekt af disse traumer.</p>

<p>Men i samarbejdet med Denborough blev metoden udvidet gennem følgende arbejdsspørgsmål:</p>

<blockquote>
  <p>”Hvordan kan børn være forsynet med oplevelser som øger forbundethed med deres familier, værdier og kulturel arv?”69 (Ibid.:71).</p>
</blockquote>

<p>Målet for Denborough og Ncube var her at hjælpe børnene med at fokusere på, hvem og hvordan de var forbundet med andre med henblik på at hjælpe dem med at få øje på deres egne styrker, trods svære livsvilkår. 68 Min oversættelse. 69 Min oversættelse. Originalteksten lyder således: ”How can children be provided with experiences that increase connectedness with their families, values and cultural heritage?</p>

<p>Metoden går ud på, at en gruppe store børn har en workshopdag sammen, som bliver ledet af en workshopleder.</p>

<p>Workshoppen består af fire dele:</p>

<ol>
  <li>Livstræet</li>
  <li>Livsskoven</li>
  <li>Når stormene kommer</li>
  <li>Certifikater og sange</li>
</ol>

<p>I første del af workshoppen skal hver person tegne sit liv som et træ med rod, stamme, grene, blade, frugter og jord (’ground’). Hver del af træet repræsenterer forskellige aspekter af børnenes liv:</p>

<ul>
  <li><strong>Rødderne</strong>: Hvor personen kommer fra (by, landsdel, land), favoritstedet hjemme. Personens familiehistorie (oprindelse, familienavn, forfædre, udvidet familie). En sang eller en dans hvor personen kommer fra.</li>
  <li><strong>Jorden</strong>: Repræsenterer hvor man bor nu, hvad man gør hver dag: små, almindelige ting.</li>
  <li><strong>Stammen</strong>: Personens færdigheder. Udvides med: Hvor kommer færdigheden fra? Hvem har du lært det af?</li>
  <li><strong>Grenene</strong>: Personens håb, (fremtids-)drømme og ønsker. Hvor kommer de fra?</li>
  <li><strong>Bladene</strong>: Vigtige personer eller figurer i personens liv (døde og levende, helte, tegneseriefigurer, personer, man ser op til, etc.).</li>
  <li><strong>Frugterne</strong>: Gaver, personerne har fået. Kan både være af materiel og ikkemateriel art (fx venlighed, kærlighed el.lign.).</li>
</ul>

<p>Under første del sidder børnene i samme rum og tegner hver for sig. Når deltagerne er færdige med at tegne og skrive på deres livstræ, inviteres de til at hænge deres træ op på væggen sammen med de andres livstræer.</p>

<p>Der skabes derved en skov, som er workshoppens anden del. De, der har lyst, fortæller om deres livstræ til alle.</p>

<p>Under tredje del er fokus på, hvad man kan gøre, når stormene raser i ens liv. Hvor kan man gemme sig, hvor kan man søge hjælp, hvor er der tryghed, og hvor kan man søge beskyttelse?</p>

<p>Sidste del handler om at give hvert enkelt barn et certifikat med sig fra dagen, hvori dets særlige bidrag anerkendes. Til ceremonien kan inviteres gæster, synges fællessange, og der kan bydes på lidt god mad og drikke.</p>

<p>Metoden ’Livstræet’ bliver brugt verden over, og i januar 2012 etablerede David Denborough en gruppe på Facebook, hvor praktikere kan udveksle erfaringer. Fra første dag var der livlig international aktivitet.</p>

<p>I ph.d.-projektet bliver ’Livstræet’ brugt i en anden kontekst, end metoden oprindeligt er udviklet til. Her er målgruppen unge, der går på højskole, og som er i gang med at orientere sig i forhold til videre karriere.</p>

<p>Gennemsnitsalderen på den højskole, hvor jeg afprøvede metoden var 21,3 år, og de unge var dermed voksne juridisk set. Højskolevejlederen har betegnet dem som sårbare, men de er ikke traumatiserede (ud fra mine oplysninger).</p>

<p>Fordi målgruppen var ældre, og fordi mit fokus var karrierevejledning, valgte jeg at sammensætte et workshopprogram, der bestod af 1. og 2. del af Ncubes program.</p>

<p>Derefter brugte jeg principperne fra Fælles Narrativ Tidslinje, hvor deltagerne skulle arbejde sammen om at færdiggøre et fælles dokument med udgangspunkt i ligheder og forskelle ved deres livstræer. Derefter skulle de sammen overveje, hvem og hvordan andre udenfor gruppen kunne få glæde af deres fælles dokument.</p>

<p>Til sidst sluttede vi af med uddeling af personlige certifikater under klaverakkompagnement og klapsalver.</p>

<hr />

<h2 id="eksempel-på-certifikat---uddrag">Eksempel på certifikat - uddrag</h2>

<hr />

<p><strong>Certifikat</strong> Det bekræftes hermed, at Rasmus Hansen har deltaget i: ”Workshop om Kollektiv Narrativ Praksis” på højskole C. Ud over aktiv deltagelse har Rasmus i særlig grad bidraget med en fin tegning af sit livstræ og beskrivelse af, hvordan han på samme tid er udadvendt og indadvendt og om, hvordan han elsker at fordybe sig.</p>

<hr />

<h2 id="referencer">Referencer</h2>

<p>Valgreen, Helle. “Refleksion og fællesskab - kollektiv narrativ praksis i karrierevejledningen”. Aarhus Universitet, 2013. <a href="https://pure.au.dk/ws/files/65238743/PhD_afhandling_Helene_Valgreen_2013.pdf">https://pure.au.dk/ws/files/65238743/PhD_afhandling_Helene_Valgreen_2013.pdf</a>.</p>]]></content><author><name>Lars Olesen</name></author><summary type="html">Livstræet er en kollektiv vejledningsform.</summary></entry><entry><title type="html">At træffe valg i livet</title><link href="https://mit.vih.dk/gruppevejledning-og-vejledning-faellesskaber/" rel="alternate" type="text/html" title="At træffe valg i livet"/><published>2022-06-30T00:00:00+00:00</published><updated>2022-06-20T20:50:27+00:00</updated><id>https://mit.vih.dk/vejledning-faellesskaber</id><content type="html" xml:base="https://mit.vih.dk/gruppevejledning-og-vejledning-faellesskaber/"><![CDATA[<p>At give deltagerne mulighed for at reflektere over egne valg i livet, almengøre valgsituationen og ruste deltagerne til at træffe valg i fremtiden.</p>

<h2 id="ffast-modellen-til-planlægning">FFAST-modellen til planlægning</h2>

<p>Denne øvelse er beskrevet ud fra FFAST-modellen. Den enkelte lektion er på 45 minutter, hvilket kræver en god struktur både for vejlederen, men også for dem der deltager i samtalerne. Jeg har oplevet, at strukturen og tidsangivelser på de enkelte aktiviteter gør at den enkelte slapper af - og ikke undervejs er usikker på, hvad der kommer senere.</p>

<p>FFAST-modellen medtænker både opbygning, forberedelse og gennemførelse af forløbet - og det er en overskuelig planlægningsramme for et vejledningssamtalerne.</p>

<figure class="">
  <img src="/assets/images/blog/gruppevejledning/ffast-modellen.png" alt="" /><figcaption>
      Beskrivelse af FFAST-modellen

    </figcaption></figure>

<h2 id="rammerne-tid-sted-og-deltagere">Rammerne: Tid, sted og deltagere</h2>

<ul>
  <li>En sammensat gruppe på 8-12 personer, som er på forskellige trin i deres liv. De kender hinanden godt i forvejen. 45 minutter pr. samtale.</li>
  <li>Foregår i et almindeligt lokale, hvor der er plads til at lave gruppesamtaler og vi ikke bliver forstyrrede. Der er plads til individuel tænketid og et bord hvor vi sammen kan diskutere.</li>
  <li>Der er tænkt over hygge og forplejning.</li>
</ul>

<h2 id="forløbet-at-træffe-valg-i-livet">Forløbet: At træffe valg i livet</h2>

<p>Der er afsat to gange til dette forløb. Det overordnede tema var at træffe valg i livet.</p>

<p>Den første samtale handler om de valg, man har stået i for at skabe en kobling tilbage til de vejledtes tidligere erfaringer.</p>

<p>Den anden samtale handler om fremtidige valg - og de situationer den enkelte står i eller kommer til at stå i.</p>

<h2 id="forløbet-sat-ind-i-ffast-modellen">Forløbet sat ind i FFAST-modellen</h2>

<p>Sat ind i FFAST-modellen så forløbet sådan ud:</p>

<hr />

<h3 id="fokus-for-hele-forløbet">Fokus (for hele forløbet)</h3>

<p>At træffe valg i livet</p>

<h3 id="formål-for-hele-forløbet">Formål (for hele forløbet)</h3>

<p>At give deltagerne mulighed for at reflektere over egne valg i livet, almengøre valgsituationen og ruste deltagerne til at træffe valg i fremtiden.</p>

<h3 id="aktiviteter">Aktiviteter</h3>

<h4 id="første-møde-afsættet">Første møde (afsættet)</h4>

<ul>
  <li><strong>Livslinjen</strong>. Formålet med øvelsen er at blive klar over de valg, man har truffet tidligere i sit liv - og hvad der har styret valgene. Tegn en linje på et papir. Dit liv begynder i den ene ende. Den anden ende er nuet. Indtegn milepælene i dit liv. Spørgsmål fra vejlederen kunne være: Hvilke valg har du truffet? Har andre truffet valg for dig? Hvilke valg har haft størst betydning? Hvilke følelser havde du, da du traf valget? Hvordan traf du valget?</li>
  <li><strong>Gruppesamtale</strong>. Formålet med aktiviteten er at gøre erfaringer tilgængelige for flere og få lejlighed til at udfolde sin historie. I skiftes til at fortælle om jeres valg og valgenes betydning for jer. Når en har fortalt, spørger de resterende fra gruppen nysgerrigt ind til hinanden, omstændighederne og valgmulighederne med henblik på at forstå processen omkring valget.</li>
  <li><strong>Opsamling på tidligere valg</strong>. Formålet er at almengøre valgsituationer og skitsere muligheder at gribe valg an på. Opsamling i plenum på hvordan valgene er blevet truffet? Hvilke strategier har I hver især benyttet jer af? Hvordan kan man gribe valgsituationen an?</li>
</ul>

<h4 id="andet-møde-det-næste-valg">Andet møde (det næste valg)</h4>

<ul>
  <li><strong>Dine valg i fremtiden</strong>. Formålet er at få åbnet op for hvilke typer valg, man kunne stå over for. Alle står på gulvet. Facilitatoren stiller fire muligheder op, og den enkelte bliver bedt om at gå hen i den kategori, man passer bedst ind i. Hvilke valg står du overfor lige nu? Har det noget med uddannelse, arbejde, fritid eller familie at gøre? I deler kort i gruppen, hvad det er for et valg. Nu prøver alle at gå et andet sted hen. Brug 2 minutter på at diskutere, hvilke valg der kunne være i denne kategori. Alle prøver fysisk at stille sig i hver kategori.</li>
  <li><strong>Skriveøvelse</strong>. Formålet er at få åbnet op for den enkeltes valg. Vælg et valg, du står overfor. Skriv alle tankerne om dit valg ned på et stykke papir. Betragt det fra forskellige vinkler. Vend og drej dit valg. Giv dig selv gode råd.</li>
  <li><strong>Mads og Monopolet</strong>. Formålet er at man får inspiration fra de andre ift. sit eget valg. Fire i en gruppe. Alle præsenterer kort deres valgsituation. Gruppen bliver enige om, hvilken problemstilling, gruppen vil tage op. Vedkommende der bliver valgt, uddyber sin valgsituation lidt mere. Derefter diskuterer de tre andre valgsituationen med hinanden, ligesom man gør i Mads og Monopolet. “Hvad skal Anna gøre? Vi synes at hun skal …”. Vedkommende med den valgte valgsituation noterer ned, men er ikke med i samtalen med mindre der er et afklarende spørgsmål. Anna slutter med at fortælle Mads og Monopolet, hvad hun har taget med sig fra diskussionen.</li>
  <li><strong>Opsamling</strong>. Formålet er at inspirere til og gøre det endnu skarpere, hvordan man vil gribe sit valg an. Fælles opsamling hvor facilitator spørger til om deltagerne er blevet bevidste om, hvordan de vil gribe deres næste valg an.</li>
</ul>

<h3 id="struktur">Struktur</h3>

<h4 id="første-møde-afsættet-1">Første møde (afsættet)</h4>

<h5 id="formålet">Formålet</h5>

<p>At have et afsæt tidligere valg → og dele måder, man kan gribe valg an på.</p>

<h5 id="mødets-opbygning">Mødets opbygning</h5>

<ul>
  <li>Præsentation og kontrakt (5 minutter). Sætte dagsorden for sessionen.</li>
  <li>Livs-U’et (10 minutter). Udfylde livs U’et på et stykke papir individuelt.</li>
  <li>Udvælgelse (5 minutter). Vælg et valg, som du har lyst til at fortælle om til andre.</li>
  <li>Gruppesamtale (24 minutter). I små grupper á 4 personer - 6 minutter pr. person.</li>
  <li>Opsamling (6 minutter). Hvordan er jeres tidligere valg foregået? Hvordan har I taget dem? Hvilke ting har du brugt for at komme frem til det endelig valg? Hvor lang tid brugte du på valget?</li>
</ul>

<h4 id="andet-møde-det-næste-valg-1">Andet møde (det næste valg)</h4>

<h5 id="formålet-1">Formålet</h5>

<p>Forberedelse til den vejledtes næste valg. Deltageren skal have mulighed for at reflektere over hvordan de vil gribe det næste valg, de står overfor, an.</p>

<h5 id="mødets-opbygning-1">Mødets opbygning</h5>

<ul>
  <li>Dine valg i fremtiden (10 minutter)</li>
  <li>Skriveøvelse (5 minutter)</li>
  <li>Mads og Monopolet (20 minutter)</li>
  <li>Opsamling (10 minutter). Hvordan er I hver især blevet bevidste om, hvordan I vil gribe jeres næste valg an. Få nogle bud på, hvordan den enkelte vil gribe deres valg an. Hvad vil de gøre i praksis.</li>
</ul>

<h3 id="teknikker">Teknikker</h3>

<ul>
  <li>Bevidsthed om sammensætning af grupper.</li>
  <li>Nærværende, til stede og fokuseret på nuet.</li>
  <li>Fange nuancerne i valgene og stille spørgsmål - uddybende og anfægtende.</li>
  <li>Opsummere valgene på tavlen.</li>
</ul>

<h2 id="referencer">Referencer</h2>

<ul>
  <li>Thomsen, Rie; Boelskifte Skovhus, Randi; Buhl, Rita (2013): At vejlede i fællesskaber og grupper, Schultz.</li>
  <li>Jónsdóttir, Sigríður Hulda; Birgisdóttir, Björg J.; Sigurðardóttir, Anna (2012): WATCH. En brugsbog i gruppevejledning, Schultz</li>
  <li>Terkelsen, Helle: Projekt Pitstop, Ry Højskole, efteråret 2012, FFD Udviklingsprojekt, <a href="https://ffd.dk/media/769779/projekt_pitstop_y_hoejskole.pdf">https://ffd.dk/media/769779/projekt_pitstop_y_hoejskole.pdf</a></li>
</ul>]]></content><author><name>Lars Olesen</name></author><category term='["Vejledning"]'/><category term="vejledning"/><category term="featured"/><summary type="html">At give deltagerne mulighed for at reflektere over egne valg i livet, almengøre valgsituationen og ruste deltagerne til at træffe valg i fremtiden.</summary></entry></feed>